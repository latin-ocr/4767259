11

 

rite coaluisse3 qualis Lacedaemoniorum erat respublica modo oligarchiae modo demo-
cratiae nomine appellata. Alterum bonae permixtionis et commodi in politia tempera-
menti documentum hoc est, si eiusmodi politia suis ipsius viribus nixa , civibus statu
rei publicae contentis, servetur et sustentetur, neque ulla extranea ope et auxilio ad
sui conservationem egetffl) Eadem rectae permixtionis ratio in politia constituenda
etiam hoc modo perspici potest. In omni enim civitate discrimina sunt qualitatis et
quantitatis: qualitatem dico ut libertatem, censum, doctrinam, natales; quantitatem dico
numerum eorum, qui haec bona vel participant vel iisdem carent. Iam ad stabilem
et diuturnam politiam condendam, hoc ante omnia spectandum est, ut haec qualitatis
et quantitatis discrimina iusta proportione in imperio constituendo exaequentur. Nam
si nulla census et doctrinae ratione habita quilibet tantundem in re publiea gerenda
valet atque si penes maiorem numerum et imperitam multitudinem imperium est, tum
mera democratia existit, perversum et iniustum rei publicae genus, politiae degenera-
tio. Sin pauci, opibus, natalibus, doctrina praecellentes soli imperium tenent et quasi
dominantur, omni reliqua civium multitudine exclusa, tum oligarchia efficitur, non minus
perversum genus neque diuturnum, quia tam numerosa civium multitudo a paucis do·-
minis sibi imperari, quin ipsi aliquam imperii partem habeant, non diu patiuntur, In
bono autem illo et laudabili genere politiae ab his binis extremis generibus aeque re-
ducto, neque civium multitudo ab imperii participatione excluditur et minor numerus
praestantiorum civium ob hanc ipsam excellentiam iusto libramento vel maiori civium
numero aequiparatum sed maximam imperii vim in civibus medii inter pauperrimos et
ditissimos census sitam esse oportet, sine quorum pondere intermedio aut pauperes
praevalituri sunt contra ditiores eosque oppressuri, aut invicem opulentiores cives con-
tra pauperes ¹⁵) Quo melior autem haec permixtiO, quo aptius hoc temperamentum
efficitur, eo magis diuturnus et inconcussus permanet civitatis status. Ab iis qui ari-
stocratiam sectantur haud raro peccatur non solum quod optimatibus plus aequo tribuunt,
sed etiam quod insuper plebem offendunt. Plebis in bene temperata politia ratio ha—
benda est his quinque partibus: in ecclesia sive comitiis participandis, in magistratibus
eligendi53 in iudiciis constituendis3 in armorum usu et in puerili institutione regendis.
Comitiis interesse omnibus civibus omnino liceat, poena si non intersint solum diviti-
bus imponatur. Munera publica magistratuumve honores detrectare iis civibus , qui
sufficientem habent censum, ne liceat, pauperioribus liceat. Idemque de iudiciorum
popularium participatione valeat. Ad armorum usum et gymnasiorum institutionem
omnibus aditus pateat, hac tamen conditione, ut pauperibus et a militia et a gymnasiis

