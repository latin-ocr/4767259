19

ostenderit (nam virum de doctrina promovenda et de nostra universitate meritissimum
insignibus Leonis Zaringici equestribus condecoravit sumptusque ad totum boc negotium
conficiendum necessarios ex aerario publico suppeditari iussit) et quia omnino annuos
universitatis reditus ex aerario publico, adsentientibus ducatus magni statibus, augere
dignatus sit.

Auditorum nostrorum numero novissima duo tempora semestria incrementum
attulerunt, ut brevi tempore nos ad pristinam ante civiles 'nostras turbas frequentiam
redituros esse certa spe auguremur. Neque minus universum rerum nostrarum statum
considerantibus tranquillitas civium academicorum et legum observantia laudabilis videbitur.

Sed ut rerum humanarum vicissitudines afferre solent laeta, trestia‚ idem et nos
experti sumus, Anno proxime praeterito unum e decoribus et luminibus universitatis
nostrae amisimus, collegam celeberrimum et omnibus carissimum, FRANCISCUM CA-
ROLUM NAEGELE, neque illum quidem in otium se tanquam in portum exacto cursu
recipientem ‚ sed ex ipso professorii muneris. curriculo proh dolor! nobis immatura
morte ereptum. Vere enim immaturam et luctuosam mortem primarii in arte sua viri,
collegae praestantissImi⁷ dixeriS‚ qui etsi per plus quam quadraginta annos professorio
muneri artique medicae obstetriciaeque operam navaverat, tam strenue adhuc utrique
muneri vacabat et nominis sui gloriae, quam sibi vel maximam conciliavit, tam cum-
mulate satisfaciebat, ut maturos et uberes doctrinae et artis fructus ab eo ad univer-
sitatem nostram etiam diu redundaturos esse, speraremus. Quae quidem mors per se
iam satis acerba eo acerbior evasit, quod Naegelii filius FRANCISCUS CAROLUS,
qui et ipse professoris munere apud nos per plures annos insigni cum laude functus
in eadem arte, qua pater tantam gloriam assecutus est, iam praeclara ediderat doc-
trinae specimina, paucis mensibus post patris. funus occubuit. Ita tristissimo casu ac-
cidit, ut filius tali patre dignus, quem patris in cathedra successorem esse oportebat,
in funere successor efferretur. Sed dolor horum funerum superstitibus si eximi nun-
quam potest, aliquod saltem doloris lenimen relinquitur cogitantibus, Naegelii nomen
gratae tot hominum recordationi mandatum et in universitatis nostrae annalibus con-
signatum, inter praclarissima eornm virorum nomina sempiterno honore celebratum iri,
qui instauratam banc a Carolo Friderico almam et perantiquam universitatem laboribus
suis et meritis firmarunt, auxerunt et ad enm laudis gradum evexerunt, unde ne un-
quam delabatur posteris corum omni cura nitendum est.

Obiit boc anno etiam alius universitatis nostrae collega celeberrimus, EBER-
HARDUS PAULUS , nonagesimum paene aet-alis annunt, rarum mortalibus aevum,

