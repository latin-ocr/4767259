20

 

assecutus. Qui postquam triginta fere annos in theologorum apud nos ordine docuit,

cathedra abhinc aliquot annis relicta, in otium se recepit, sed tam vegeta adhuc mente,
tam indefessus et strenuus decretorum suorum defensor, ut hic senex suo ex otio plus

negotii multis hominibus quam acerrimus quisque vir iuvenis facesseret. Diversorum
hominum et diversarum aetatum (nam plures per aetates ut Homericus ille Nestor
propugnavit), plane diversa iudicia expertus est; sed de cuius multiplice doctrina,
ingenii acumine, indefesso inquirendi et cognoscendi studio, animique candore, qui no-

verant eum omnes consentiunt. ³²)
Sed a praeteritorum malorum recordatione iam huius horae festivitate recreamur

atque ex iuvenum eruditione et industria praemiis ornandorum spem capiamus, neque
literis neque universitati nostrae praesidia et decora nunquam esse defutura.

Ex quaestionibus superiori anno a quatuor universitatis ordinibus ad certamen ’
literarium propositis, binae tantum quaestiones, altera ordinis theologorum altera iure-
consultorum, agonistas suos invenerunt. De quaestione philosophi ordinis commilito
aliquis per literas nomine suo non addito nobis significavit, se commentationem huius
quaestionis profligasse neque vero praefinito temporis termino perficere potuisse, quae
si comperendinato iudicio in proxime sequentem annum repetita vice proponeretur, se
in arenam descensurum esse; sed eiusmodi comperendinatio in philosophorum ordine,
quaestionibus ex diversis disciplinis alternatim succedentibus, locum habere nequit.
Ordinum theologorum et iureconsultorum haec sunt de scriptionibus commilitonum cer-

tantium iudicia.
Postulaverat ordo theologorum, ut describeretur vera indoles communionis quae

dicitur bonorum in ecclesia Hierosolymitana.

„Una tantum Ordini oblata est commentatio, Calvini verbis inscripta: „„p0'st-
quam Christo nati sumuS, debemus adolescere, ita ut non simus intelligentia pueri.““
Haec tamen commentatio ita est comparata, ut de eius praestantia dubitatio non possit
moveri. Auctor opusculi quaestionem ab Ordine propositam bene intellexit, ad singu-
las eius partes ita respondit, ut summa eorum, quae protulit, probari possit, et in
explicatione sua usus est dicendi genere etsi non semper eleganti et satis rotundo,
tamen apto et dilucido, nonnullis in locis etiam concinna gravitate insigni. Id quidem
silentio non premendum censemus, auctorem non ubique, uti par est, brevitatis stu-
diosum, sed iusto copiosiorem fuisse, eumque novas, quas excogitavit, sententias non-
numquam speciosis magis quam eiusmodi defendisse argumentis , quae convelli ne-
queant. Attamen nos, ubi tantum non omnia nitent, non paucis offendimur maculis.

