4

rismorum et soloecismorum sordes absint et debitus genio linguae honor servetur.
Accedit quod hac ipsa nostra aetate vel mulierculae nostrates et pueruli pluribus
peregrinis sermonibus confabulari discunt, -ut segnitiae vituperium literarum studiosi
merito incurrant, si ’ sermonem latinum omnium reliquarum linguarum in commercio
literario vicarium addiscendi molestiam reformident. Sed utut hoc est, ego quidem
mori maiorum et muneris mei professioni in antiquis literis explicandis occupati de-
esse nolui, atque dum antecessoris mei in honore prorectoratus exemplum sequens
latino sermone aurium vestrarum, auditores honoratissimi, fastidium tento, me a vo-
bis si non laudem, certe veniam impetraturum esse spero. Nolite vero metuere,
etiamsi laudator sim latini sermoniS, ne latinae scilicet eloquentiae vos quasi flumine
inundem3 sed simplici potius et quantum potero dilucida oratione argumentum aliquod
ex antiquis literis petitum, quod neque a nostrae aetatis rationibus alienum sit, brevi
sum disputatione tractaturus. Sunt nimirum in quavis doctrina atque adeo in omni
vitae usu certae quaedam opiniones, commenta, praecepta, quae per saeculorum succe-
dentium aevum propagantur, quarum quidem primam originem investigare et persequi
progressus haud parvi refert. Eius generis est in prudentia civili sive scientia politica
praeceptum illud de praestantia formae rerum publicarum permixtae e tribus illis ge-
neribus monarchiae , aristocratiae et democratiae , atque singulis generibus simplicibus
et separatis sive ut nunc dicere solemus absolutis longe anteferendae. Meministis, au-
ditores, anglicae rei publicae constitutionem huius ipsius permixtionis et temperamenti
nomine potissimum laudari solere; atque romanae rei publicae formam similiter apud
Ciceronem in libris de re publica hanc ob causam potissimum commendari legimus pri-
mum quod non unius sit ingenio sed multorum, nec una hominis vita sed aliquot con-
stituta saeculis, tum quod respublica quartum genus prae se ferat maxime probandum
ex illis generibus moderatum et permixtum tribus.¹) Quare operae pretium mihi factu-
rus videor, si brevi adumbratione proposuero, quid graeci scriptores, unde omnis doc-
trinae politicae ratio manavit, et quid romani de hac forma civitatum permixta sense-
rint docuerintque. Quae quidem mea disputatio fortasse hanc ob causam auribus vestris
non plane indigna videbitur, quia hic locus ab iis, qui historiam scientiae politicae
tractanmt, nondum data opera, quantum scio, est perpolitus.

Primum vestigium huius de genere rei publicae mixto notionis neque tamen
clare expressae sed obscurius significatae, in brevi sententia reperio Soloni adscripta,
qui, quum septem illi sapientes de optimo regii imperii genere interrogarentur, dixisse
fertur: optime regem agere, si democratiam ex monarchia efficeret. Nam cum iri-ie

