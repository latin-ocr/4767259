12

abesse sine ulla poena publice sancita liceat3 ditioribus autem ne liceat. In democratia
rursus pauperioribus civibuS, qui vel comitiis vel iudiciis intersint mercedem largiuntur,
ditioribus si desint poenam non imponunt. In politia autem bene temperata utrumque
faciendum est, ut pauperibus si adsint merces tribuatur, ditioribus si desint poena im-
ponatur, quo fit, ut omnes cives vel plurimi certe quidem concionibus et iudiciis inter-
sint, alioquin nonnisi alterutri, aut ditiores ut in oligarchia fieri solet, aut plebis pau-
perioris multitudo, ut in democratia. Militiam capessere et publica arma tractare non
omnibus qui in civitate vivunt liceto, sed tantum iis qui optimo iure cives sint et ali-
quam habeant rei publicae administrandae partem, ad quam rem census aliquis defi-
niendus est, neque ille quidem admodum grandis, ut civium numerus arma publica et
munera rei publicae participantium semper maior sit, quam eorum civium qui his iuri-
bus carent. ¹⁶> Causa et origo eorum malorum, quibus vel politia vel aristocratia in-
tereant, plerumque haec est quod non apte et prudenter miscentur in politia quidem
oligarchicum et democraticum genus, in aristocratia praeter eadem bina genera insuper
virtutis tanquam tertium his binis generibus accedens elementum. Atque politia qui-
dem praeut in hac non satis exacta mixtione vel oligarchicum genus vel democrati-
cum praeponderat, ita in alterutram degenerationem corrumpitur. ¹⁷)

De summo peripateticae sectae auctore nunc oculos convertamus in nobilissimum
rerum scriptorem Polybium , quum ex interposita inter utrumque aetate scriptor non
supersit cuius hoc loco ratio habeatur.¹⁸) Iam ut Aristoteles non paucas affert sententias
et praecepta de mixtis rerum publicarum generibus peracuta ille quidem et perquam
memorabilia, sed nonnunquam significata potius quain uberius enarrata, ita Polybius
huic de genere mixto doctrinae, tanquam fundamento, totum suum prudentiae civilis
sive politicae systema superstruxit. ¹⁹)

Ac primum quidem etiam Polybius sex omnino rerum publicarum genera ut
Aristoteles enumerat, sed nominibus aliquantum ab Aristotele recedens, tria probabilia,
regnum (βασιλείαν), imperium optimatum, statum popularem, quem quidem ex nostra
consuetudine δημοκρατίαν, nec Aristotelem sequens πολιτείαν et τιμοκρατίαν vocatu item tria
mala et perversa genera, probabilium degenerationes, regii imperii sive βασιλείας dege-
nerationem, quam ipse vocat μοναρχίαν, Aristoteles tyrannidem3 deinde aristocratiae de-
generationem oligarchiam, postremum democratiae ochlocratiam, quam quidem Aristo-
teles democratiam nominat. His sex generibus propositis summum praeceptum hoc
pronuntiat: optimam omnino omnium rerum publicarum formam ,eam habendam esse,
quae sit e tribus generibus illis bonis permixta. Quam sententiam duplici ratione probat,

