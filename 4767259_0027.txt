21

 

si totum spectamus, auctor commentationis iu omnibus fere operis sui partibus tum
ingenii, iudicii, dexteritatiS, tum etiam pietatis et candoris luculenta dedit specimina,
praecipue autem talem comprobavit eruditionem et lectionis copiam, qualem in homine
adolescenti non sine admiratione potuimus suspicere. Propterea Theologorum Ordo
unanimi consensu iudicavit, auctorem non solum praemio esse ornandum, verum etiam
exhortandum , ut quam optimis auspiciis ingressus est studii theologici viam, eam ad
metam usque Deo annuente strenue persequatur.“

Schedula reclusa auctor prodit:

HENRICUS IULIUS HOLTZMANN ,
GARLSRUHANUS.

„Ordo ICtorum postulaverat, ut colligerentur et explicarentur sententiae de iure
hereditario quae in speculo tam Saxonico, quam Suevico continentur, et praesertim,
quomodo inter se conveniant aut discrepent, demonstraretur:

Ordo ICtorum tribus exhibitis dissertationibus gaudet, quarum una verbis ex
speculo Saxonico Lib. I. art. 19. depromtis signata est:

„Suavesch recht ne tueiet nicht von sassischem rechte, wenne an erve to

„nemen unde ordel to bescelden.“
Auctor materiam bene disposuit, et se in speculis non male versatum probavit, com-
plura ex legibus Barbarorum ad illustrandam rem idonea, excerpta collegit, nec pauca,
quae ab eruditis viris de iure antiquo hereditario Germanico scripta sunt, perspexit,
in toto quoque opere conficiendo sedulitatem diligentiamque ita probavit, ut non par-
vam laudem meruerit, Attamen auctor plurima obiter tantum tractavit, non pauca,
quae investigare debebat, plane omisit, nec satis in rei difficultatem et subtilitatem
penetravit, alia quoque, quae eruditi viri de illo themate iam disseruere, adhibere ne-
glexit. Quae quum ita sint, haud praemio dignum opusculum censeri potuit.

Altera dissertatio Senecae verba prae se fert:

„Multum magnorum virorum iudicio credo3 aliquid et mihi vindico“ —
et tertia dissertatio Horatii dictum offert:
„More modoque apis Matinae.“

Uterque auctorum rem uberrime tractavit, neque solum in colligendis et com-
parandis speculorum locis, et in disquirendis eruditorum virorum sententiis studium
quam maxime laudandum, sed etiam ingenium probavit, et speculorum de iure here-
ditario differentias in plurimis ita illustravit, ut pauca tantum desint, quae in utraque

