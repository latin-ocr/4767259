Quando quis nostrum die festo, quem hodie celebramus, non ita pridem verba
erat facturus, unam potissimum curam habebat materiae convenientis, de qua disputaret,
inveniendae. Nunc autem, ex quo antiquus linguae latinae usus in eiusmodi solemnibus
academicis deseri coeptus est, duplex deliberatio ex hac cathedra dicturis suscipienda
est, altera de apta materia quaerenda, altera de sermone quo utantur deligendo. Suam
quisque de hac re sive opinionem sive sententiam tueatur3 ego quidem ab eorum par—
tibus stc, quibus haec nova antiqui moris immutatio non satis placet. Cur enim hoc
commime universae rei publicae literariae vinculum per totum terrarum orbem diffusae
revellatur? Cur antiquae doctrinae adhuc servata cum recentiori eruditione perpetuitas
dissolvatur? Cur denique viva illa romani oris vox tot saecula personans nunc plane
obmutescat, praesertim quum nec popularis eruditio nec patrii sermonis honor e con-
tinuato linguae latinae inter viros doctos usu quidquam detrimenti passurus sit? Nam
et plurimae aliae viae sunt populi erudiendi, et, ut medium quod dicitur aevum taceam,
quo poesis certe quidem vernacula laetissime effloruit sermone latino in scholis literariis
regnante, etiam saeculo proxime praeterlapso latinus sermo in academiis frequentatus
non impedivit, quo minus vernaculae literae felicissimo successu colerentur et exorna-
rentur. Neque difficultas antiquo sermone nova inventa tractandi tam magna est, dum-
modo puerilis ad linguam latinam addiscendum institutio non ieiuna regularum gramma-
ticarum subtilitate, ut nunc plerumque fit, sed maiorum nostrorum more potissimum usu
et exercitatione nitatur, neque nos qui latine loquimur vel scribimus anxia Ciceronia-
nae latinitatis imitatione impediamur. Neutiquum enim linguam latinam linguis plane
mortuis et ad internecionem deletis adnumerari fas est, quippe quae, etiamsi po-
pulun hune loquens uon amplius inveniatur, tamen inde a veterum Romanorum aevo
non interrupta usus perpetuitate iu· relig-ionum et doctrinae sacrariis* voce et stilo fre-
quantam perduret. Suam igitur cuique aetati latinitatem permitti par est, modo barba—

